# -*- mode: mandoku-view; -*-
#+TITLE: 赤城集
#+DATE: 2015-08-25 00:33:41.812819
#+PROPERTY: ID KR4h0049
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0049_WYG_014-1a>¶
欽定四庫全書¶
　赤城集巻十四¶
　　　　　　　　　　　　宋　林表民　編¶
　　桐山石橋記　　　　　　　　　羅　適¶
距縣東北隅半舍之近有聚落焉曰桐山而一谿經其¶
中谿亦因山而名按圖誌詰諸父老而皆莫究其所稱¶
謂之由每以霖雨暴㴻諸壑畢會則是谿漱齧堤址汹¶
汹不可禦昔為梁以木濟諸行者曽無期月之固由是¶
<pb:KR4h0049_WYG_014-1b>¶
徃來之人嘗病其渉邑姓有應氏名宗貴者實良民也¶
其先京洛人錢氏伯國始居於此亦有承制而為校書¶
郎者宗貴視昔橋之不能固而人病其渉也遂一日集¶
其族人與一鄉之强有力者議之曰橋之為患也如是¶
吾属餘金榖矣將焉為哉苟能置石而易之其利不亦¶
博乎諸君朂之於是各捐鏹以給其用召一釋子普寧¶
以督其役不踰月而橋成凡植柱二十有五鑱板二十¶
為錢緫五十萬一邑之老㓜四方之商旅有過而觀者¶
<pb:KR4h0049_WYG_014-2a>¶
莫不喜嘆之噫東臯野人世服農力穡而已非有文史¶
之教也非有法令之驅也其守鏹嗇粟以愚其子孫也¶
冝矣而能捐有餘之貲興無窮之利以起千萬人之喜¶
嘆者不其韙哉使之推大是心能擇子弟率親戚教之¶
以儒術已而成粹美之器中㢘能之選俾徳澤仁術有¶
所沾潤其為利也豈止若此而已哉彼之喜嘆者又豈¶
止千萬人哉邑之士民羅適嘉其存心也為之序其本¶
末而書其同議者之名氏則附于碑隂焉¶
<pb:KR4h0049_WYG_014-2b>¶
　　重修桐山橋記　　　　　　　　唐仲友¶
淳熈辛丑嵗余守天台既作浮梁有自四明來者曰水¶
無大小苟無阻咫尺千里寧海𡍼有二澗橋廢病渉能¶
復之乎余以救荒辭越明年邑民張潭以狀請曰邑有¶
桐山道士二橋將復之當得官為之主余喜問曰客告¶
我久病未能汝慨然當之此富人之羙事能不作輟乎¶
對曰某非富室獨好周急食餓施棺顧恵尚狹今投老¶
若二橋復願畢矣余察其貌端而柔言寡以慤似表裏¶
<pb:KR4h0049_WYG_014-3a>¶
相副意能成事者為出公錢十五萬榜募助役未幾余¶
解去越三載持邑符與吾里僧良又書來曰自經始連¶
嵗歉竭力成桐山一橋曩許為某記敢以請且言橋故¶
以木不支朞月嘉祐中邑人應宗貴與其族更以石鄉¶
貢進士羅公適記之繼亦圮壊某相水勢不可與争架¶
木為飛橋如兵書所謂天潢者三節两重長七尋有六¶
尺覆以板甓甃其上翼以石欄岸髙尋有七尺疊石各¶
廣九尋緫公用費千緡郡邑錢合十八萬民錢三十二¶
<pb:KR4h0049_WYG_014-3b>¶
萬餘皆某力始於十年孟冬成於明年季春某志其二¶
幸一成余歎曰吾去郡意橋難就汝以家當郡邑豪民¶
之力以績於成可謂仁且勇矣古人有言以功濟人者¶
報以夀茲橋獨非濟人者乎徒出力猶當曰功况費財¶
汝惴惴以老為憂天獨無報乎汝年未也吾聞戰勇氣¶
一作再衰唯仁者之氣異於是利及於人中喜之氣自¶
倍桐山之利博矣吾猶以初約望汝則吾言於傳逺猶¶
信對曰謹受教因書以授之橋側有大松竒蹇如龍行¶
<pb:KR4h0049_WYG_014-4a>¶
者㳺息亦道塗之勝當與橋相為久者¶
　　南塘記　　　　　　　　　　　胡　融¶
有宋南渡之明年吾大父自峽谿翦棘荆蓬藋始居此¶
斗指两辰越今二十有四閠矣葢吾邑之山發源自鳥¶
石隆隆隐隠東行三四里始折旋而南故凡邑之公廨¶
與民之屋廬皆在爽塏環邑内外為陂池為沼沚者葢¶
寡也胡子之居適當卧龍之脇其地形稍正其土之支¶
𣲖稍分其坳塹處稍有泉升髙而望其坡陁之形或如¶
<pb:KR4h0049_WYG_014-4b>¶
𤓰蔓如愽局如釵之折股度其勢可遏可截可瀦可滀¶
顧吾力未能也丁未之秋始羣役人轝壌而築之不踰¶
月而堤成一夕大雷雨里巷之水争相灌注詰朝門牆¶
之外髙下皆水揚瀾起波匯為藪澤氣象如在明越苕¶
霅間也一年而荷生二年而魚肥三年而桞成四年而¶
鷗鳥馴五年而堤上之竹秀既而㳺者來漁者入滌者¶
至汲者集胡子與客常㳂堤而行折荷弄流𣺌然起江¶
海之想夫一水之縱廣不能十數丈視三江五湖財一¶
<pb:KR4h0049_WYG_014-5a>¶
席爾而胡子侈然自大詎不陋哉葢天下之理巨細廣¶
狹皆生乎人之心逹乎此者閬崑近在於蓬室一闥室¶
小而八方存焉事固未易以形論也苟不以形論則洞¶
庭彭蠡不翅乎礨孔而蚋翼蚊㫸亦可以覩嵩華矣今¶
吾之水两涘渚涯之間雖可以辨牛馬烏知其不如扶¶
桑之東渤海之尾彼又烏知其一滴一勺不可以浴日¶
月而涵魚龍也胡子方將築亭其上投幘解屨以洗去¶
其平生功名之念具釣車舴艋笭箵罩罟以窮烟波之¶
<pb:KR4h0049_WYG_014-5b>¶
樂願從吾㳺者當艤舟以待之¶
　　縣學新泉記　　　　　　　　　李知微¶
土之有泉如人之有血脉自非磽硧斥鹵不毛之地則¶
凡都居邑宅雖百人之聚亦未有不依泉而立者甚至¶
權其輕重以驗其氣之粹駁俗之薄厚好事者或又從¶
而品其味之髙下以别之廬山之簾泉恵山之梁源至¶
瓶榼走萬里相餉其為世所重葢如此寧川海邦也瞰¶
臨渤澥鹹氣所鍾宜不知以泉為貴廼嵗甲寅有泉溢¶
<pb:KR4h0049_WYG_014-6a>¶
於縣學講堂之左不假疏濬自然清甘凡學之用汲盥¶
灑濯以烹以飪取給而有餘識者以為是學校之祥焉¶
世方隆儒重道闢館以延英俊則論秀當自茲始其謂¶
之祥也固宜然解散於數十載之餘收拾一二年之頃¶
累功未深美意易虧則隂相黙祐俾之持久而不廢者¶
匪兹泉孰聚之廼歌曰挹泉之清兮澡我煩襟雋永芳¶
㫖兮憩息書林自今而徃兮無有遐心再歌曰人莫監¶
於流水而監於止水積善於躬兮其觀在此自今兮欽¶
<pb:KR4h0049_WYG_014-6b>¶
於世世歌闋而去¶
　　放生池碑　　　　　　　　　　張　端¶
恭惟主上臨御以來履國歩艱險痛二宫&KR0170;塵憫生靈¶
塗炭念祖宗以仁孝治天下廼廓度量戢干戈同盟鄰¶
壌冀以迎奉二宫而息生靈之禍十有六年秋翠華南¶
旋極為長樂是後屢遣間使&KR0548;迓淵聖皇帝鑾輿其親¶
親仁民愛物之心可謂備至明年大臣百辟思有以發¶
揚盛徳而伸報上之誠以祝萬年無疆之夀以為孑孫¶
<pb:KR4h0049_WYG_014-7a>¶
千億之祥援唐肅宗遣使天下置放生池故事以聞詔¶
可其奏爰命措置葢將示天下以好生之意俾人知為¶
善物遂其性也臣仰嘆聖恩沾被動植古無倫比恭與¶
官吏士庶尋訪舊跡皆云昔雖未有今上皇帝與人為¶
善與物為春濵海之民感被聖化洽於其心剏而為之¶
孰曰不可垂髫戴白衆口一辭於是度邑治内外之地¶
乃得妙相寺之舊池闢而新之疊石而甃之環以欄楯¶
周圍十丈有奇命寺僧守之遇天申聖節舉而行之使¶
<pb:KR4h0049_WYG_014-7b>¶
含生之物圉圉洋洋頒首莘尾不罹罾笱網罟之患¶
其利博哉臣庶以此而奉吾天子吾天子以臣庻所奉¶
而承顔長樂其樂烏可已耶况魚之為物非若獸之善¶
走鳥之髙飛網罟所至罾笱所及雖&KR0276;婦亦可得之先¶
王為是川澤有禁漁舍鰥鮞美萬物盛多則以魚麗為¶
王者之政言萬物得性則以魚藻思王者之徳今天下¶
州縣率遵聖意思波所鍾罔匪文王之靈沼豈止肅宗¶
八十二所而已行葦忠厚指日可致萬夀無疆本支百¶
<pb:KR4h0049_WYG_014-8a>¶
世永保宗社以太平茲天下臣子之公願而感召之理¶
固亦宜然臣謹拜手稽首而獻文曰天地大徳惟生之¶
云徳配天地與萬物為春何以先之親親仁民皇帝即¶
阼國歩多艱生靈塗地二宫蒙塵痛軫宸慮以柔圖勲¶
乃戢干戈敦好厥隣奉迎太母長樂極忻繼遣&KR0548;迓淵¶
皇是謹同樂宇宙開樂寧親大臣百辟誠欵獲伸放生¶
之池唐肅是因伏於閤門拜章以聞詔可其奏臣民率¶
遵恩波所鍾徧及無垠能盡物性至誠則然於物咸若¶
<pb:KR4h0049_WYG_014-8b>¶
詩書備陳今吾天子克光於前俾爾含生游泳淵淪池¶
也如此江湖不言四海歌誦天子之仁必得其夀億萬¶
斯年本支百世䋲䋲振振大開明堂四夷咸賔¶
　　薛公井記　　　　　　　　　　齊　碩¶
薛公井者故寧海知縣毗陵薛公抗之所鑿也隆興甲¶
申公來長斯邑利興害除衆以便安初市去水逺汲者¶
頗囏於挈㩦公浚大井於縣治之東北廣度坊泉源寒¶
冽恵利博甚厥後渫治弗以時殆泥不可食嘉定癸未¶
<pb:KR4h0049_WYG_014-9a>¶
郡守齊碩訪得其處而溝渠湮塞甃甓傾圯非復舊規¶
乃捐緡錢命縣丞張脩董其事既加浚治復作亭覆之¶
庶無負前人開創之意且匄名翰墨手大書其扁掲之¶
亭上并銘而列之石於以永邑人甘棠無窮之思云其¶
源也深其澤也永流祉不窮如酌此井¶
　　八景樓記　　　　　　　　　　高似孫¶
帝子降兮北渚目眇眇兮愁余嫋嫋兮秋風洞庭波兮¶
木葉下此瀟湘風景屈宋情思筆力不可控書不可殫¶
<pb:KR4h0049_WYG_014-9b>¶
杜工部詩天寒漁父網罟凍洞庭瀟湘雪千里兹彷彿¶
爾可控耶桞桞州詩烟銷日出不見人欵乃一聲山水¶
緑亦梗㮣爾可殫耶控耶桞杜以江山自任目厯身渉¶
大略若此若之何并包也囊括也山水之壯壯於湘中¶
莫如海風物之神神於湘中亦莫如海六鼇出沒三山¶
若沐乾浴坤一碧萬頃天琛水恠鮫室珠宫何有何無¶
秘恠恍惚尤非湘中所可及然騷人所少至壯士所少¶
㳺故事軼而不著跡鬱而不彰然如隂鏗詩海上春雪¶
<pb:KR4h0049_WYG_014-10a>¶
雜天際晚㠶孤羅隠詩洞連滄海濶山擁赤城寒韋述¶
詩樹入江雲盡城銜海月遥祖詠詩海色晴看雨江聲¶
夜聴潮耿湋詩海田秋熟早湖水夜漁深包何詩海雲¶
朝滿市江鳥夜喧城喻坦之詩海曙霞浮日江遥水合¶
天李頻詩隂霞出海散落月向潮流顧非熊詩塹起背¶
城鴈帆分向海人李益詩片雲歸海暮流水背城閒詩¶
家者流雋賞固不一可景名尤不一也英英哉陳君堯¶
章甘栖其濵斵其麓凡海情狀以智受之又希昔人所¶
<pb:KR4h0049_WYG_014-10b>¶
以心乎愛矣者為其游息之物髙明之具雖未得拍斯¶
䦨建斯酒固已翛然望蓬萊之雲氣懐乗桴之壯遊¶
為之辭曰鯨可鞭兮走鱗洲右洪崖兮左浮丘拂北斗¶
兮違玉樓閬風寒兮雪意秋天不濕兮海西流脚蹋月¶
兮舞鼇頭两鼇前兮挾吾舟龍起舞兮魚飛浮酒注海¶
兮不可籌蕭玉裂兮慿夷愁呌夫君兮一夷猶夫君醉¶
兮吾歸休¶
　　應心泉記　　　　　　　　　　賀允中¶
<pb:KR4h0049_WYG_014-11a>¶
居士賀子忱編茅為屋與其孥寓居於天台山萬年禅¶
院之西地勢爽塏土脉深厚植花種竹日以成趣惟是¶
水之去人稍逺而饙餾滌濯之用不足上有小澗走以¶
竹渠則寒月常氷下有廢井汲以桔橰則人力深勤一¶
日居士齋心炷香仰首穹靈而祝之曰聚族百指結草¶
而居上下蔬食甘苦一律所需於世者甚薄而瓢飲之¶
樂未適其願昔耿恭拜井而泉溢王覇濟渡而氷合雖¶
今昔異時閒𠟵殊事而約已為衆有求斯應誠苟至焉¶
<pb:KR4h0049_WYG_014-11b>¶
理則均也神其吐之乎既祝之十日旱陽驕亢氣蒸如¶
焚舍之東北相去十歩不加穿治天冽之泉既潔且豐¶
其甘如醴其寒如氷其澤如玉其清如鑑由是一家之¶
用不煩人力而遂給足衡茅之勝寖以膏潤矣山中父¶
老明日舉相謂曰此地無泉何慮&KR0190;千百年君居未久¶
而浹旬之間忽於平地湧激靈源若出造化如是之敏¶
是何祥也豈天嗇其竇將有待而出耶抑時至事契而¶
適相濟遇也將以化尼父之雨以資之後學耶將以興¶
<pb:KR4h0049_WYG_014-12a>¶
傅說之霖而被蒼生耶不然則泉源混混不舍晝夜胡¶
為一日而驟至也居士曰汝無佞予予將告汝夫通天¶
下者一氣備萬物者一誠我之禱也以衆泉之應也以¶
心天地鬼神昭昭然常在人上若將閔予而告之曰爾¶
家何貧爾志何清棄官何勇樂閒何真人棄爾取人疎¶
爾親處荒山以自適邈四顧而無鄰地若有泉而不畀¶
天下其孰與為仁以吾心如陶潛故得泉涓涓而始流¶
以吾心如李愿故得濯清泉以自潔吾方將拜天之遺¶
<pb:KR4h0049_WYG_014-12b>¶
落泉之成借此之居以為斜川盤谷求諸文人作賦序¶
以侈其貺而流其聲不亦可乎父老曰唯唯居士乃命¶
工甃¶
　　康濟泉記　　　　　　　　　　顔　度¶
臨海令顔度乾道三年五月二十四日祈請白鶴山靈¶
康祠見寢殿右階下水津津溢地面穴之得泉自殿址¶
出與左靈濟泉適相直無分寸差因名曰康濟以廟名¶
且取人兼濟也築亭泉上如其左八月二十六日亭成¶
<pb:KR4h0049_WYG_014-13a>¶
書是為記¶
　　節孝巷記　　　　　　　　　　　石　墪¶
淳熈二年臨海郡尤侯袤奉慶赦書上故鄉貢進士朱¶
伯履妻陳氏賢行天子嘉尚有詔特封安人旌表門閭¶
仍宣付史館明年春三月詔下侯即其家樹闕復其子¶
孫世世毋有所與如律令又名其巷節孝大書而掲之¶
郡人創見奔走觀瞻歡呼嘆羡歸告其家室及其姑姊¶
妹女子相勉以安人為法安人子希尹希牧移書墪曰¶
<pb:KR4h0049_WYG_014-13b>¶
吾母旌表吾將求諸給事吳公為之記節孝名巷子其¶
記之墪安人甥也二表兄命墪墪何敢以固陋辭竊嘗¶
謂天之生人莫不予之以仁義禮知之性使之有君臣¶
父子兄弟夫婦朋友之倫性焉安焉之謂聖復焉執焉¶
之謂賢窮人欲而滅天理民斯為下矣夫先王之時道化¶
行人倫明故人不失其性雖江漢㳺女無思犯禮汝墳¶
婦人能勉君子以正去古既逺上之人專以刑政為治¶
民免而無恥所謂士者固已馳騖乎利欲之途一遇難¶
<pb:KR4h0049_WYG_014-14a>¶
戹往往忘君臣父子兄弟朋友夫婦之分彛倫攸斁有¶
不忍言况婦人女子乎國家聖聖相承為治不專以刑¶
政比之近代習俗最美忠臣孝子義夫節婦名聞於時¶
不可㮣舉求如安人節孝之全則亦絶無而僅有貢士¶
之没也安人方豐少或以再行為言安人號慟引刀自¶
刺左右救䕶得不死事父母舅姑孝姑百餘嵗安人順¶
承無所不用其至教二子問學皆有聲稱為女為母之¶
道於是乎盡天瑞孚應園桃異實庭萱合頴卒之郡侯¶
<pb:KR4h0049_WYG_014-14b>¶
有請帝命下頒行成閨門名垂史册節孝之巷煇映山¶
川盛矣哉惟天子仁孝本於天縱以太上皇帝夀登七¶
十亘古未有躬行慶禮恩被臣庻訪求節行尤為丁寧¶
思欲風厲天下俾天下之人不失其性不亂其倫以漸¶
復三代之淳厚故能旌安人之賢惟安人髙節至孝為¶
人之所不能知知而不惑仁守而不憂勇决而不懼故¶
能膺非常之寵惟郡侯尊主庇民至誠惻怛故又能推¶
廣天子徳意而取節孝以名其巷者劉卿妻桓氏刑耳¶
<pb:KR4h0049_WYG_014-15a>¶
自誓沛相王吉奏髙行顯其門閭號行義桓&KR0276;殆與安¶
人異世而同符視鄭公之鄉髙陽之里誠不足多鄉使¶
安人生而男也術斯以往於治國平天下將無所不可¶
婦人女子成就止是可不惜哉安人年九十有四齒髪¶
不衰自今福夀益隆子孫益昌豈唯一郡一時之所矜¶
式四方萬里之逺百世之下聞安人之風亦必有興起¶
者矣安人奉直大夫守中之女太子詹事良翰之女兄¶
朝散大夫景山之子婦朱氏望出義陽五代之季縚自¶
<pb:KR4h0049_WYG_014-15b>¶
永嘉徙臨海世以孝義相傳至安人始益彰著遂逹於¶
上云¶
　　朱氏旌表門閭碑　　　　　　　吳　芾¶
淳熈二年今皇帝以太上皇帝夀登七秩亘古無有思¶
鴻厥慶施於臣庻廼十有二月赦文孝行節義著於鄉¶
閭者長吏以聞當議旌録先是元年正月台州守臣詹¶
儀之奏州之任者暨士民凡百一十有七人合詞言臨¶
海縣貢士朱伯履妻陳氏有節行伯履早世年盛子㓜¶
<pb:KR4h0049_WYG_014-16a>¶
媒氏請復有行陳氏撫膺慟絶既甦歎曰吾寧速死忍¶
聞此言引刀欲自翦侍婢亟持之廼免事父母舅姑至¶
孝姑宜人林氏年髙齒豁陳氏手調㫖甘動能順適其¶
意姑垂絶執其手曰願婦子孫夀數如我訓二子希尹¶
希牧有法以文行孝友稱陳氏年九十有三齒髪不衰¶
姆則壼彛州里所矜式天産祥嘏厥有桃實萱頴之異¶
請以其事列諸朝特加褒表以為節孝勸州遣吏按驗¶
如狀謹以聞十月守臣趙汝愚繼剡上皆未報會慶禮¶
<pb:KR4h0049_WYG_014-16b>¶
行耆年髙節悉加崇奬邦人援以為請守臣尤袤申前¶
奏上嘉其節明年三月壬戌有㫖特封安人旌表門閭¶
仍宣付史館詔書至闔郡讙迎耋稚竦觀植門建臺諏¶
恊令式臺成有白雀翔於上見者異之一日希尹希牧¶
踵門曰母氏之節亦既列於贊書詔於太史矣願公勒¶
諸石益為不朽傳芾辭不獲命則進二君而言曰予昔¶
與君之諸父逰習聞君家事君之祖母林宜人治家以¶
禮法教子以義方聚族千指内外無間言宜人年百有¶
<pb:KR4h0049_WYG_014-17a>¶
一嵗時郡守宗公頴欲請表其門會頴去弗果善積益¶
豐委祉厥婦安人實太子詹事陳公良翰之姊風節義¶
㮣濡染素熟承姑慈訓厥徳惟肖庸能身享上夀保有¶
全節方聖上以孝理天下湛恩下逮首承天寵為世世¶
萬子孫光耀且俾鄉之為婦為母者以安人為法今君¶
又克順承侈大之是皆可書也已予既紀其略而又繋¶
之以詩詩曰婦徳之修至隱而昭行成於家而列於朝¶
國有勸懲當罰而止孰觀而化表厥宅里淑哉若人識¶
<pb:KR4h0049_WYG_014-17b>¶
明志堅之死靡他不貳所天節則髙矣報亦云侈既畀¶
以年庸介爾祉嶪嶪崇臺左右其門匪臺之崇維徳之¶
尊詔而子孫勿替勿懈永言保之毋俾臺壊告而里閭¶
而婦而母惟節惟孝惟臺之視聖孝不匱善推所為我¶
詩於石垂世作規¶
　　東巖堂記　　　　　　　　　　曽　丰¶
天台鴈蕩二山見謂二淛第一勝處山距郡逺近郡士¶
大夫往逰焉酷愛之觴酬詠酢之不足假繪素以幻其¶
<pb:KR4h0049_WYG_014-18a>¶
姿行輙自隨又不足假石以幻其態坐輙自對又不足¶
相所居前後左右山天所予形峥嶸耶畏佳耶陂陁耶¶
壇曼耶百爾屈竒與二者彷彿則又因天之資參地所¶
宜宜花藝花宜竹藝竹宜木藝木以為家園因人所藝¶
參地之利利亭築亭利臺築臺利榭築榭甚者軒堂樓¶
閣具以為園觀公退私郤曼賔客不者道家人濕則從¶
目燥則從足花竹木之間醒則從坐醉則從卧亭臺軒¶
之上嬉忘勌勌忘歸士大夫之所及類然也今臨川史¶
<pb:KR4h0049_WYG_014-18b>¶
館修撰郎中陳公又有出乎其類者存曰山勝不失两¶
全園勝寧容一偏於是劃所闢城東&KR0190;十畮而東西之¶
東所掲曰小瑶曰生秋曰𤓰風曰蜜露曰齊芳凡五匪¶
亭臺伊軒榭西所掲曰閙春曰見笑曰問開曰花嶼曰¶
飲巢曰数紅曰記好曰渉趣曰四友凡九匪伊誰之外¶
則二堂突兀五居右故東曰東巖五之會也西曰勝賞¶
九之會也物不两大東巖又西勝之會歟公自慶元丁¶
已經始於茲未考工且治且享自為韵語樂章發揮之¶
<pb:KR4h0049_WYG_014-19a>¶
諸賓客賡音就詠創思别吟又從而推廣之園無遺景¶
景無遺勝巻軸轉至余嵗在甲戌矣徽音徽思殆盡式¶
紬且繹堂為園不可汎觀圍為山不可常見設也夫山¶
鮮有不屈奇者惟士大夫胷中自有屈奇然後山之屈¶
奇聴命焉園所掲十六大歸取花竹木故事命之東堂¶
則惟巖勝屈奇之最而巖體中虚又與道似故耶道以¶
虚御羣有巖以虚御羣勝魏國張公之紫巖衛國留公¶
之梅巖侍郎李公之巽巖雖莫非以其與道似取也抑¶
<pb:KR4h0049_WYG_014-19b>¶
亦三公道與巖似此以此之屈奇命彼之屈奇聴交相¶
合符然歟雖然三公者二職經綸一職論思畢然後退¶
與巖休公出為使入為郎時則二未一職已經巖始亡¶
廼太蚤計是不然巖之休公之心同一虚也心與虚俱¶
道𦕈天下公所見未必不毛眎法從粟眎宰輔論思經¶
綸國務所𢚩者猶我須歟虚以應之不我須歟虚以聴¶
之虚在我須在彼所虚大小何如我所計也大須則大¶
應小須則小應豈我所計哉充公之虚應國之須大以¶
<pb:KR4h0049_WYG_014-20a>¶
小眎小以大眎無不可兹於臨川也小以大眎來哉出¶
守與虚舟俱戾止坐填與虚位俱歸歟入息與虚室俱¶
而生白矣大以小眎將不外茲意者巖特其虚所寄之¶
一猥於堂之未記也周諸賔客推廣意記之公廣夀字¶
成卿云明年寎月望日記¶
　¶
　¶
　¶
<pb:KR4h0049_WYG_014-20b>¶
　¶
　¶
　¶
　¶
　¶
　¶
　¶
　赤城集巻十四¶
